# -*- mode: mandoku-view; -*-
#+TITLE: 說略
#+DATE: 2015-08-24 23:32:35.829762
#+PROPERTY: ID KR3k0048
#+PROPERTY: BASEEDITION WYG    
#+PROPERTY: JUAN 卷二十四
<pb:KR3k0048_WYG_024-1a>¶
欽定四庫全書¶
　說略巻二十四　　　　　明　顧起元　撰¶
　　諧志¶
今人看街坊雜戲場曰社夥葢南宋遺風也宋之百戲¶
皆以社名如雜劇曰緋緑社蹴毬曰齊雲社唱賺曰遏¶
雲社行院曰翠錦社撮弄曰雲機社之類詳見武林舊¶
事夥者說文多也方言凡物盛而多也或作社火言如¶
火然一烘即過也宋之鼓板曰衙前一火和雇二火是¶
<pb:KR3k0048_WYG_024-1b>¶
也又逐賊被獲全火見宋乾德詔中¶
弇州贈李釡文曰博物志云堯造圍碁丹朱善之彼王¶
中郎之坐隱支道人之手談雅語也尹文子之喻音劉¶
中壘之兵法正語也杜夫子之禆聖教班蘭臺之象地¶
則效天文通王道夸語也葢孔子之謂賢於飽食終日¶
者而已所謂小道可觀致逺恐泥者也乃若奕之有品¶
啓自劉宋盛於泰始至宰相論評人主制決噫亦盛矣¶
孟氏有言奕秋通國之善奕者也又杜夫子在西京為¶
<pb:KR3k0048_WYG_024-2a>¶
天下第一而呉録稱嚴子卿碁與皇象書趙達數為呉¶
中八絶又抱朴子云嚴子卿馬綏明聖於碁者也然則¶
四人者其最上品乎當漢末有馮翊山子道王九真郭¶
豐善奕曹太祖皆與争能孟德既未琅然諸君復遇敵¶
手殆難乎上者矣晉氏之季王敬豫與濟陽江霦俱為¶
中興第一竊謂士大夫之第一猶之王僧䖍之稱齊髙¶
帝書云爾而是時北燕羅騰字叔龍者究盡其妙獨步¶
當時俄而北平樂抄字少攜者出而與齊要之其猶在¶
<pb:KR3k0048_WYG_024-2b>¶
敬豫與霦上哉宋文既好此伎而羊𤣥保以賭得宣城¶
郡士林豔之然其品第三不知誰當為第一者呉郡褚¶
𦙍七歲入髙品及長冠絶當時坐從父崇期反累死何¶
尚之特以絶藝為請不得𦙍不死意者其𦙍乎湘東素¶
亦偏嗜等於鱁鮧然為品甚拙而受識甚闇是時用建¶
安王休仁為圍碁大中正品彭城王抗第一㑹稽禇思¶
莊夏赤松次之抗神速思莊巧遲抗取勢赤松鬬子此¶
所以小異也然是時魏有范寗兒偕使者李彪來一戰¶
<pb:KR3k0048_WYG_024-3a>¶
而勝王抗寗兒亦第一品也梁武帝素工奕奕在能品¶
用湘東例命到溉朱异司其凡而沈約為之序大抵宋¶
之徐羡之羊𤣥保何尚之齊之蕭曄子良柳世隆惲及¶
溉异輩亦僅士大夫錚錚者耳唐之奕以開元王積薪¶
為第一然所謂孤山老姥婦姑者當逺据其上又有待¶
詔滑能品最髙至為上帝所取顧師言者不甚著記謂¶
其在大中初行子至三十三著勝神頭國王一曰日本¶
國王第所謂鎮神頭勢今尚在然則能與師言對亦第一¶
<pb:KR3k0048_WYG_024-3b>¶
品也宋興繼積薪而品髙者為江右劉仲甫積薪之時¶
有李憨角仲甫時有王憨子角然李憨見輕而王憨見¶
忌最後三衢祝不疑髙仲甫一道許河東晉士明髙仲¶
甫兩道許而劉氏之袒廢矣明興江隂相子先稱國手¶
鄞人樓得達勝之又有一游僧亦勝之正德中宰揆之¶
地如李文正東陽楊文襄一清喬莊簡宇諸公皆好奕¶
而四明范洪重洪之後永嘉鮑一中重鮑生晩不及與¶
洪角而格勝之文襄呼鮑小友為延譽江淮間而其郡¶
<pb:KR3k0048_WYG_024-4a>¶
李沖晩出遂與鮑雁行周源又晩出於李徐希聖又晩¶
出於周惜早死皆駸駸角鮑者也此所謂永嘉派也婺¶
汪曙不及鮑者一子程汝亮晚出勝之而亦早死此所¶
謂徽派也顔倫善決局不差一道足跡徧天下無能當¶
者而李&KR1690;時養晚出遂與之角倫䕶名不復肯應乃游¶
呉中此所謂京師派也今後進中閩有陳生蔡生越有¶
岑生揚有方生鼎立而蔡與岑尤張甚皆未可量也始¶
永嘉守修郡志志伎藝曰鮑一中奕品第一李沖次之¶
<pb:KR3k0048_WYG_024-4b>¶
沖意不樂遂罷不復志而最後沖且老矣與&KR1690;戰大敗¶
數避匿程汝亮之遇&KR1690;一再北遂為勁敵云¶
弇州又有云問段柯古所載鳩摩羅什為人奕起子空¶
處皆作龍鳳形信乎曰其人奕品下至八九道或可誘¶
而成耳不然什公亦姑幻障人耳目無是理也問顧師¶
言三十三著而勝神頭王信乎曰一說日本王也奕至¶
三十三著而決勝所謂通神者也其猶在坐照上乎師¶
言於品不登第一而攷之史古未有神頭國而日本王¶
<pb:KR3k0048_WYG_024-5a>¶
由來不入朝將無好事者為此勢以附㑹其說乎未可¶
必也問孤山老姥之說信乎曰或有之然非積薪自神¶
也好事者假神而抑積薪之語也所謂指示以攻守刧¶
殺之方甚略曰是子可教以常勢耳其抑積薪可見也¶
問一行於張燕公宅見積薪奕遂與之為敵且曰念貧¶
道四句乗除語人人盡為國手信乎曰有之一行神於¶
數者也神於數則可以觸類其曰四語乗除人人國手¶
非也問陸子静一悟河圖數而勝國手信乎曰其徒假¶
<pb:KR3k0048_WYG_024-5b>¶
一行事而神其師之語也子静奕品甚下今不覩其遺¶
文若葛藤而胡以能悟也問范寗兒之勝王抗信乎曰¶
有之抗重而寗微也寗兒以有心待抗而抗以無心待¶
寗兒猶之乎司馬仲達之於孔明也且此一局耳未可¶
定也問滑能之事信乎曰能暴死耳奕者之神其說也¶
是天人者勝能而何又假能也問王質爛柯之說信乎¶
曰不然也堯至今三千六百年耳度不能十局也則為¶
神仙者曷壽焉問劉仲甫之髙王積薪兩道也祝不疑¶
<pb:KR3k0048_WYG_024-6a>¶
之髙仲甫一道也晉士明之髙仲甫兩道也信乎曰果¶
爾則積薪而上有四道矣仲甫之髙積薪也其持論也¶
自為髙者也不疑士明之髙仲甫也乗瑕者也二子用¶
壯而仲甫用衰也問王粲陸瓊之覆局信乎髙品哉曰¶
惟仲甫與顔倫亦能之此善記者也非與於品者也問¶
孟堅之有㫖也應璩之有勢也馬融曹攄王粲劉恢蔡¶
洪梁宣之有賦也李尤之有銘也髙品哉曰唯永嘉林¶
生有集焉而品第五也此工於文者也非與於品者也¶
<pb:KR3k0048_WYG_024-6b>¶
聲譜云陸博采名也魏陳思王曹子建製雙陸局置骰¶
子二至唐末有葉子之戲未知誰置遂加骰子至于六¶
按世本烏曹始置六博之戲乃行十二棋者博物志老¶
子度函谷闗置樗蒲戲俱曰博李氏資暇按諸家子書¶
骰子合作投子投擲之義今作骰子字非史記蔡澤說¶
范睢曰博者欲大投裴駰注云投投子也乃投擲之義¶
是樗蒲盧雉犢曰五木骰子也潘氏記閒譚曰骰子飾¶
四以朱者因𤣥宗與貴妃采戰將北唯重四可轉敗為¶
<pb:KR3k0048_WYG_024-7a>¶
勝上擲而連呼叱之骰子宛轉良久而成重四上大恱¶
命將軍髙力士賜四緋也¶
蹴踘黄帝蹴兵勢所以練武士西京雜記云漢元帝好¶
蹴踘以蹴踘為勞求相類而不勞者遂為彈棊之戲予¶
觀彈棊絶不類蹴踘頗與擊鞠相近疑是𫝊寫誤耳唐¶
薛嵩好蹴踘劉鋼勸止之曰為樂甚衆何必乗危邀頃¶
刻之歡此亦擊鞠唐書誤述為蹴踘彈棊今人罕為之¶
有譜一巻葢唐人所為其局方二尺中心髙如覆盂其¶
<pb:KR3k0048_WYG_024-7b>¶
巔為小壺四角微隆起今大名開元寺佛殿上有一石¶
局亦唐時物也老學庵筆記言大名龍興寺有魏宫玉¶
石彈棊局上有黄初中刻字政和中取入禁中李商隱¶
詩曰玉作彈棊局中心最不平謂其中髙也白樂天詩¶
曰彈棊局上事最妙是長斜長斜謂抹角斜彈一發過¶
半局今譜中具有此法柳子厚叙棊用二十四棊者即¶
此戲也漢書注云兩人對局白黒子各六枚與子厚所¶
記小異如奕棊古局用十七道合二百八十九道黒白¶
<pb:KR3k0048_WYG_024-8a>¶
棊各百五十亦與後世法不同也又按世說云彈棊始¶
自魏宫内裝器戲也文帝於此伎亦特妙用手巾拂之¶
無不中有客自云能帝使為之客著葛巾拂棊妙踰於¶
帝與雜記所記不同按丁廙賦云粉石霧散六師列陳¶
跡行五首左右相親成列告誓三令五申事中軍政言¶
合禮文號令既通兵棊啓路運若迴飇疾似飛兔前中¶
却儛賈其餘怒風馳火燎令牟取五與前說互相發明¶
然其制竟不可考定也又梁元帝謝東宫賚彈棊局啓¶
<pb:KR3k0048_WYG_024-8b>¶
云蓮花未易玉屑不工縁邊之法庶遵細柳之陣徘徊¶
之勢方希明月之樓此又似言其形勢¶
四維戲者衛尉摯侯所造也畫紙為局截木為棊收象¶
元一分而為二立太極之正統班五常之列位剛柔異¶
而作配趍舍同而從類或盤紆詰曲連延絡繹或間不¶
容髪舍棊則獲圍成未合驕棊先出九道並列專都獨¶
畢見東晉李尤賦又有夾食二人黄黒各七十棊横列¶
于前第四道上甲乙迭推二棊夾一為食見藝經又悁¶
<pb:KR3k0048_WYG_024-9a>¶
悶先悶其位以十二時相從文曰同有文章虎不如龍¶
豕者何為未如兔宫王孫盡分乃造黄鍾犬往兢馬非¶
類相從羊奔蛇穴牛入雞籠亦見藝經又儒棊後魏侍¶
中游藝肇性謙不競造儒棊其法知一禮二仁三義四¶
信五信下白黑半方五分長寸善六敬七德八忠九順¶
十方局尺五周道四十其用三十六四維之道通而棊¶
謙退為上見後魏書格五吾丘壽王以格五召待詔孟¶
康曰乗五閣不得故曰格五也見漢書象戲周武帝造¶
<pb:KR3k0048_WYG_024-9b>¶
見藝文類聚蹙融局取一道人行五棊見資暇録¶
按後魏李羣序洛陽丘阿奴工握槊即䨇陸之戲相傳¶
王弟遇罪將殺之弟從獄中為此戲以上之意言孤則¶
易死亦似曹子建所作之義或謂之雙陸即今之所行¶
是也宣武以後大盛於時又齊武成皇后與和士開握¶
槊爾朱世隆與宋山攜握槊忽聞歘然嘆聲一局盡倒¶
古今藝術圖云北方之人愛習輕趫之能每至寒食時¶
為之中國女子學之乃以綵繩懸樓立架謂之鞦韆¶
<pb:KR3k0048_WYG_024-10a>¶
鼓舞木熈見淮南子水嬉見琴操角觝武帝作見漢書¶
意錢見後漢梁統𫝊拔河小兒拽索對挽之見金坡遺¶
事唐梯弄梯戲也見宛委編繩技見劍俠𫝊¶
唐人詩中往往有紀當時戲劇如弄鉢頭張祜詩曰兩¶
邊角子羊門裏猶學容兒弄鉢頭長竿張祜詩曰傾城¶
人看長竿出一技初成趙解愁劉宴詩惟有長竿妙入¶
神椀舞張祜詩曰揭手便拈金椀舞上皇驚笑悖拏兒¶
熱戲祜詩熱戲争心劇火燒銅槌暗執不相饒弄老人¶
<pb:KR3k0048_WYG_024-10b>¶
顧況詩此生不復為年少今日從他弄老人弄卻翁伯¶
盧綸詩何須更看卻翁伯即我此身如此人簸錢王建¶
詩暫向玉花階上坐簸錢贏得兩三籌宫棊建詩宫棊¶
布局不依經黒白分明子數停巡收張籍詩趂行移手¶
巡收盡數數看誰得最多弄參軍薛能詩此日楊花初¶
似雪女兒弦管弄參軍弄化生能詩芙蓉殿上中元日¶
水拍銀盆弄化生弄猢猻羅隱詩何如買取猢猻弄一¶
笑君王便著緋¶
<pb:KR3k0048_WYG_024-11a>¶
辛氏三秦記曰漢昭帝母藏弋手拳而有國色武帝寵¶
之藏鈎此始也¶
荆楚記有端午四民鬬百草之言劉禹錫詩曰若共呉¶
王鬬百草不如應是欠西施則知起於呉王與西施也¶
尚書故實云京國街陌中有以二刺蝟對打令者既合¶
節奏又中章程¶
龜背戲柳子厚詩云玉盤滴瀝黄金錢皎如文龜麗秋¶
天八方定位開神卦六甲離離齊上下投變轉動𤣥機¶
<pb:KR3k0048_WYG_024-11b>¶
卑星流霞破相參差四分五裂勢未已出有入無誰能¶
知乍驚散漫無處所須㬰羅列已如故據詩似博棊之¶
類狀如龜背因以為名也¶
今人以雙陸子壘髙為勝王建宫詞有云分明閒坐賭¶
櫻桃休却投壺玉腕勞各把沉香雙陸子局中鬬壘阿¶
誰髙知此戲從來久矣¶
郝沖上官儀虞譚法各有投壺經張承賦有投壺圖卜¶
恕有投壺新律司馬光有投壺新格王趯有投壺禮格¶
<pb:KR3k0048_WYG_024-12a>¶
劉仁敏有傾壺集徐泓王子沖沈敞及晉趙王舍人馬¶
朗各有棊勢梁武有棊評栁惲有天監棊品范汪有圍¶
棊九品序録韋珽有棊圖有奕棊經有棊經要略劉仲¶
甫有忘憂集張學士有棊經唐績有棊圖徐鉉有棊圖¶
義例有棊勢楊希璨有四聲角圖宋太宗有棊圖邵綱¶
有博塞經魏文帝有皇博經鮑宏有小博經隋煬帝有¶
二儀博經吕才有大博經董叔經有博經周武帝王褒¶
何妥有象經王裕有注象經尹洙晁補之有象戲格司¶
<pb:KR3k0048_WYG_024-12b>¶
馬光有古局象棋圖盧還京有樗蒲經王子京有樗蒲¶
經唐李翺有五木經梁冀有彈棊經魏丁廙有彈棊賦¶
徐廣有彈棊譜張柬之有彈棊經王子京有彈棊圖有¶
雙陸格張直佐有打毬儀注查同章有打毬要略唐李¶
邰有骰子彩選格宋劉蒙叟有彩選格有尋仙彩選楊¶
億有文班彩選格趙明逺有皇宋進士彩選尹洙張訪¶
有宋朝文武彩選王慎修有宣和彩選洪濛子有選仙¶
格又有選佛圖偽唐李後主妃周氏有擊蒙小葉子格¶
<pb:KR3k0048_WYG_024-13a>¶
有偏金葉子格有小葉子例劉蒙叟有葉子格謝景初¶
宋迪有打馬格李易安有打馬圖朱河有除紅譜顧箬¶
溪有牌譜袁太冲有胟陣篇通志又有趙昌言捉卧甕¶
人格曹氏樗蒲滿席歡又有旋棊格謀戲格釣鼇圖採¶
珠局格金龍戲格玉燭詩欵飲集改令式盡歡格角力¶
記¶
古有戲為名者蒼鷹郅都也乳虎寗成也香尉漢雍仲¶
也井底蛙公孫述也大耳兒吕布謂漢昭烈也伏鸞鄧¶
<pb:KR3k0048_WYG_024-13b>¶
艾也隱鵠陸雲也癡虎魏許褚也髯參軍短主簿郄超¶
王詢也十錢主簿元慶也驚蛺蝶魏收也妳母何承天¶
也&KR0008;奴宋武帝也筆公尖頭奴魏杜弼也黄頷小兒崔¶
㥄謂齊文襄也入鐵主簿長鬛公又齊鬚公魏許惇也¶
癩兒刺史後魏瀛州刺史崔暹也餓彪將軍魏元暉也¶
饑鷹侍中魏盧昶也被賧刺史宋益州刺史垣閎也黒¶
面僕射元魏元欽也赤牛中尉元魏元仲景也瞎虎魏¶
谷楷也卧虎魏李崇也黄瓢少師桃弓僕射齊郭祚也¶
<pb:KR3k0048_WYG_024-14a>¶
細眼奴文中子謂房𤣥齡也羊鼻公唐魏徴也鬼婆武¶
后也人猫李義府也喜鵲竇申也斗酒學士唐待詔門¶
下省王績也銅山大賊李義府也呷酸節度使唐李景¶
略也捉船使君唐末横州刺史郭氏也四明遂老賀知¶
章也多田翁盧從愿也肉腰刀李林甫也又索鬬雞亦¶
李林甫也紫袍主事唐韋君素也不利市秀才唐相國¶
夏侯孜也偽荆卿唐甄戈任俠也酒可郎唐節度使王¶
詔鼎也補脣先生方千也醉部落唐倪若水也地藏菩¶
<pb:KR3k0048_WYG_024-14b>¶
薩唐史思明呼李光弼也人頭羅刹唐御史李全交也¶
亦號鬼面夜义没字碑唐趙崇也伏獵侍郎唐户部侍¶
郎蕭炅也侏儒郎中唐兵部侍郎常慎也金牛御史嚴¶
昇期也四其御史唐鄭洪霸也斵忩舍人唐楊焰也縮¶
䓗御史唐御史侯思正也美唐博士唐楊燝也判詩博¶
士王仁谷也伴食宰相盧懐慎也癡宰相楊再思也抝¶
木枕措大唐仇士良謂學士崔慎由也驅驢宰相王及¶
善也肓宰相闗播也足穀翁唐相韋宙也麻膏宰相崔¶
<pb:KR3k0048_WYG_024-15a>¶
𦙍也粥飯僧五代李愚為宰相無所事事也僂鑼兒漢¶
劉銖謂李業也曲子相公晉和凝也軟餅中丞蜀韋嘏¶
也風月主人蜀歐陽彬也酒囊飯袋五代馬氏子也邊¶
和尚南唐邊鎬也癭相王欽若也鶴相丁謂也媪相童¶
貫也三㫖宰相王珪也猢猻待制王黼子閎孚也九子¶
母夫錢穆父也風流骸骨王梅運句也浪子宰相李邦¶
彦也¶
李守素尤精譜學人號肉譜虞世南改為人物志婁師¶
<pb:KR3k0048_WYG_024-15b>¶
德長大而貌異於衆又病足張元一目為失轍方相又¶
曰衛靈公言衛䕶靈柩亦方相也唐楊炯每呼朝士為¶
麒麟楦或問之曰今假弄麒麟者必修飾其形覆之驢¶
上宛然異物及去其皮還是驢耳無德而朱紫何以異¶
是魏光乗好題目人姚元之長大行且速號趂蛇鵲王¶
旭短而黑醜號烟薰木棖楊仲嗣躁急號熱𨫼上猢猻¶
張元一目蘇味道為九月得霜鴈王方慶如十月被凍¶
蠅又張鸑號青錢學士以其萬選萬中時有明經董萬¶
<pb:KR3k0048_WYG_024-16a>¶
舉九上不第號白蠟明經蔣凝侍郎亦有人物時號水¶
月觀音唐陸慎言妻慎言宰尉氏政不在己吏民語曰¶
胭脂虎宋哲宗朝謝悰試賢良方正賜進士出身悰謝¶
免云勅命未敢祇受乃以抵為祇以授為受劉安世奏¶
曰唐有伏獵侍郎今有抵授賢良又荆州每歲解舉人¶
多不成名號天荒解劉蛻以荆解及第後號破天荒又¶
楊存中人號為髯閹以其多髯而好逢迎也¶
袁利見為性頑獷方棠謂袁生已封三鹿郡公見幽燕¶
<pb:KR3k0048_WYG_024-16b>¶
記¶
唐末喬子曠詩喜用僻事人號狐穴詩人¶
唐賈忠言撰御史本草以裏行為合口椒最有毒監察¶
為開口椒毒微殺殿中為蘿蔔侍御史為脆梨漸有佳¶
味¶
石晉復主詞以天為碧翁翁見清異録¶
散樂謂天為崖公見教坊記¶
隋煬帝常泛舟忽隂風頗緊歎曰此風可謂跋扈將軍¶
<pb:KR3k0048_WYG_024-17a>¶
汴老圃紀生一鋤芘三十口病篤呼子孫戒曰此二十¶
畝地便是青銅海也¶
金樓子有士人把書即睡梁人因呼為黄妳¶
孫樵謂史書曰墨兵見羣玉集¶
時戢為青陽丞潔己勤民肉味不知日市豆腐數個邑¶
人呼豆腐為小宰羊¶
唐陳喬蒸肫曰此糟糠氏面目殊乖而風味不淺¶
當塗一種酒麯皆發散藥見風即消既不久醉又無腹¶
<pb:KR3k0048_WYG_024-17b>¶
滯之患人號曰快活湯士大夫呼為君子觴¶
虢國夫人懸鹿腸於梁上注酒腸中結其端欲飲則解¶
開注于盃中號聖酒將軍見酒中𤣥¶
世說桓温主簿善别酒好者為青州從事惡者為平原¶
督郵青州齊郡謂到臍下平原有革縣言在鬲上住也¶
劉跋字斯立命酒為玉友仍為作傳¶
王世充僣號謂羣臣曰萬幾殷繁所以輔朕和氣者唯¶
酒功宜封天禄大夫¶
<pb:KR3k0048_WYG_024-18a>¶
唐穆宗臨芳殿賞櫻桃進西涼州蒲桃酒帝曰飲此頓¶
覺四體醇和真太平君子¶
唐末馮翊城外酒家門上書有含春王三字酒也¶
彭城王勰呼茗為酪奴¶
湯恱有森伯頌葢茶也¶
胡嶠飲茶詩中聮云沾牙舊姓餘甘氏破睡當封不夜¶
侯¶
孫樵送茶與人書云晩甘侯十五人遣侍齋閣¶
<pb:KR3k0048_WYG_024-18b>¶
拊掌録宋熈寜後茶禁日嚴人目茶為草大蟲¶
宣室志上于芙蓉園獲晉時宜春苑中白鹿角際有銅¶
牌字之曰山客¶
北史齊後主以馬為逍遥郡君¶
吉祥座杜重威馬也肉胡床景延廣馬也¶
五代劉旻呼黄騮馬為自在將軍¶
哥舒翰馬曰赤將軍見馬癖記¶
宋袁淑俳諧集有廬山公九錫文指驢也¶
<pb:KR3k0048_WYG_024-19a>¶
天成中以牛者耕之本殺禁甚嚴有盗私販不敢顯其¶
名宛稱曰革餌亦猶李甘家號甘子為金輪觀又楊虞¶
卿家號魚為水花羊陸象先家號象為鈍公子李栖筠¶
家號犀為獨笋牛又石虎時號虎為黄猛朱全忠時號¶
鐘為太聖銅俱以避諱故也¶
倦游録廣南人食䑕謂之家鹿¶
唐末劉訓賞花繫水牛數百在前指曰此劉氏黒牡丹¶
也¶
<pb:KR3k0048_WYG_024-19b>¶
三國典略齊髙緯以波斯狗為赤虎儀同¶
唐拱州有人畜豬致富號豬為烏金見朝野僉載¶
唐昭宗賜弄猴號孫供奉¶
東坡詩謂猿為黒衣郎¶
髙緯號鷹為凌霄郡君¶
詩疏謂鶴為皂君¶
漢武外紀廣南進白鸚鵡呼為雪衣女¶
茅君傳稱鶴為九轉還丹使¶
<pb:KR3k0048_WYG_024-20a>¶
方言鷦一名女匠¶
樹萱録呼鷺為碧繼翁東坡呼鷺為雪衣兒¶
李昉謂鶴為仙客鸚鵡為隴客白鷴為閒客鷺為雪客¶
孔雀為南客¶
僧家謂雞為鑽籬菜¶
唐御史臺記張昌宗族叔為太學博士畜一雞呼為勃¶
公子¶
禮部郎康凝畏妻有聲妻嘗病求烏鴉作藥而積雪未¶
<pb:KR3k0048_WYG_024-20b>¶
消難以網捕妻大怒欲加捶楚凝畏懼涉泥出郊用粒¶
引致之僅獲一枚同省劉尚賢戲之曰聖人以鳳凰來¶
儀為瑞君獲此免禍可謂黒鳳凰矣¶
御史符昭逺常曰鴨頗類乎鵝但足短耳宜謂減足鵝¶
雀多在殿閤鴟尾及人家屋獸窠故或有呼瓦亭仙者¶
李正己被囚執夢云青雀即報喜也是旦果有羣雀啁¶
啾色皆青蒼至今李族居淄青者呼雀為青喜¶
章貢小蒙川蘇氏山林中多鳩賔客滿坐悉饜飫一網¶
<pb:KR3k0048_WYG_024-21a>¶
數十百咄嗟可具故其黨戲之曰此君家肉寄生也¶
雉一名九苞奴謂其有文無德真鳳凰之奴𨽻耳然雉¶
何言無德其性耿介處不溷域¶
開元遺事明皇宫中養鴿號曰半天嬌¶
天寶遺事申王有髙麗赤鷹岐王有北山黄鶻上甚愛¶
之每獵置于駕前帝目之為決雲兒¶
明皇封鸚鵡為緑衣使者¶
陶榖曰腽肭臍不可常得野雀久食積功固亦峻緊葢¶
<pb:KR3k0048_WYG_024-21b>¶
家常腽肭臍¶
鄭遨隱居有髙士問何以閱日對曰不注目於婆娑兒¶
即側耳於鼓吹長謂玩鷗而聽蛙也¶
臨川李善寧之子十歲能即席賦詩親友嘗以貧家壁¶
試之略不搆思吟曰椒氣從何得燈光鑿處分拖涎來¶
藻飾惟有篆愁君指蝸牛也¶
本草綱目謂樗雞為紅娘子蕪青為青娘子蜣蜋為夜¶
遊將軍¶
<pb:KR3k0048_WYG_024-22a>¶
温庭筠嘗得一句云蜜官金翼使久之又聮其下曰花¶
賊玉腰奴道蜂蜨也¶
酉陽雜俎謂蜂為孔昇翁¶
國憲家猷謂鼈曰裙襴大夫烏衣開國侯¶
唐故宫池中有一六目龜或出曝背人見其甲上有刻¶
字微金曰平福公卜君靈¶
雲仙雜記謂龜曰先知君¶
京洛白鱔甚佳烹治罕有得法者周寺人楊承禄造脫¶
<pb:KR3k0048_WYG_024-22b>¶
骨獨為魁冠禁中時亦宣索承禄進之文其名曰輭燈¶
雪八龍¶
抱朴子謂蟹為無腸公子¶
僧家謂魚為水梭花¶
梁韋琳作䱉表曰伏覩除書以臣為糝缶將軍油蒸校¶
尉臛州刺史¶
蒜五代中呼麝香草¶
杜頥不可無韭人惡其噉候其僕市還潛取棄之怒罵¶
<pb:KR3k0048_WYG_024-23a>¶
曰奴狗安得去此束金也¶
貧家以蔬茹為纒齒羊¶
孫公談圃謂芡為水硫黄¶
東坡詩謂筍為玉版師¶
樊宗師園記謂柏曰蒼官竹曰青士¶
張敏叔祠部有名花十客姚伯聲得三十客牡丹為貴¶
客梅為清客蘭為幽客桃為妖客杏為豔客蓮為溪客¶
木犀為岩客海棠為蜀客躑躅為山客梨為澹客瑞香¶
<pb:KR3k0048_WYG_024-23b>¶
為閨客菊為壽客木芙蓉為醉客酴醿為才客臘梅為¶
寒客瓊花為仙客素馨為韻客丁香為情客葵為忠客¶
含笑為佞客楊花為狂客玫瑰為刺客月季為痴客木¶
槿為時客安石榴為村客鼓子花為田客棣棠為俗客¶
曼陀羅為惡客孤燈為窮客棠梨為鬼客¶
江南以蘭為香祖¶
女紅餘志南華封蘭為世愛君竹為户牖君梅為寄春¶
君¶
<pb:KR3k0048_WYG_024-24a>¶
懐素居零陵庵東郊植芭蕉根𢃄幾萬取葉代紙而書¶
號其所曰緑天庵¶
方鎔隱天門山以㯶櫚葉拂書號曰無塵子見髙士春¶
秋¶
國憲家猷謂蘆為蕭寒郡假節侯¶
酉陽雜俎謂蓮為湖目¶
蔡君謨詩以荔枝為絳衣仙子¶
天寳年内中柑樹結實帝日與貴妃賞玩呼為瑞聖奴¶
<pb:KR3k0048_WYG_024-24b>¶
建業園丁種枇杷者矜其色曰䗶兄種梨者詫其味曰¶
蜜父¶
後唐苑中環桃實特異莊宗曰昔人以橘為千頭木奴¶
此不為餘甘尉乎¶
陸展郎中見楊梅歎是日精見常奉真湘潭記¶
清泠真君外訣枸杞號為三清蔓其苗為換骨菜¶
呉茱茰艾葉川椒杜仲乾木爪木鼈肉瓦上松花扈信¶
之名曰鍊骨湯仙家謂之水炙¶
<pb:KR3k0048_WYG_024-25a>¶
仙書以茱茰為辟邪翁菊花為延壽客¶
椒又名扁鵲鈴蜀産者上葉為木故青皮屬火故赤花¶
應土故黄膜垂金故白子附水故黒五行全足草中大¶
丹服餌家重之¶
海録云天狗人參也天猪菖蒲也天牛雌黄也天羊雄¶
黄也天鼠防風也日精雲母也地髓地黄也道人頭蒼¶
耳也秋子茱茰也山精术也兔縷兔絲子也史系云胡¶
王使者羌活也小說市語國老甘草也酉陽雜俎丹山¶
<pb:KR3k0048_WYG_024-25b>¶
魂雄黄也青要女空青也¶
清異録云苾蒭清本良於醫藥數百品各以角貼所題¶
名字詭異其源出于天成中進士侯寧極戲造藥譜一¶
卷盡出新意改立别名假君子(牽/牛)昌明童子(川烏/頭)淡伯¶
(厚/朴)木叔(胡/椒)雪眉同氣(白扁/豆)含丸使者(椒/)馘毒仙(預知/子)貴¶
老(陳/皮)逺秀卿(沉/香)化米先生(神/麯)九日三官(呉茱/茰)燄叟(硫/黄)三¶
閭小玉(白/芷)中黄節士(麻/黄)時美中(蒔/蘿)導河掾(木猪/苓)𠻳神(五/味)¶
(子/)曲方氏(防/風)削腎中尉(三稜中/一作都)白天壽(闕/)洞庭奴𨽻(枳/殻)¶
<pb:KR3k0048_WYG_024-26a>¶
黄英石(檀/香)緑劍真人(菖/蒲)魏去疾(阿/魏)禹孫(澤/瀉)槖籥尊師(仙/靈)¶
(脾/)風稜御史(史君/子)雪如來(白/蔗)風味團頭(縮/砂)郝肺侯(款冬/花)¶
骨鯁元君(蓽/薢)苦督郵(黄/芩)調睡叅軍(酸棗/仁)黒司命(從/容)知微¶
老(白/薇)太清尊者(朴/硝)既濟公(升/麻)泠翠金剛(石南/葉)脫桃嬰兒¶
(桃/仁)澁翁(訶梨/勒)抱靈居士(香附/子)隨陽給事中(甘/遂)斜枝大夫¶
(草龍/膽)野父(白頭/翁)建陽八座(蛇床/子)𤣥房仲長統(皂/莢)藂生藥¶
王(覆盆/子)仁棗(川楝/子)石仲寧(滑/石)命門録事(安息/香)隱上座(郁/李)¶
(仁/)水狀元(紫/蘇)飛風道者(牙/硝)帝膏(蘇合/香)畢和尚(畢燈/茄)金山¶
<pb:KR3k0048_WYG_024-26b>¶
力士(自然/硝)麝男(甘/松)氷喉尉(薄/荷)草東牀(大腹/皮)腎曹都尉(葫/蘆)¶
(巴/)壽祖(威靈/仙)玲瓏霍去病(藿/香)千眼油(𬎼/人)延年卷雪(桑白/皮)¶
水銀腊(輕/粉)黄香影子(梔/子)六亭劑(五味/子)顯明犯(阿/膠)出様珊¶
瑚(木/通)中央粉(蒲/黄)瘡帚(何首/烏)支解香(丁/香)洗瘴丹(㯽/榔)海腊(麒/麟)¶
(竭/)水磨橄欖(金鈴/子)無名印(地/榆)無憂扇(枇杷/葉)鬼木串(槐/角)黒¶
煞星(夜明/砂)續命筒(乾/漆)蠻龍古血(没/藥)羽化魁(五加/皮)清涼種¶
(香/薷)度厄錢(連/翹)湯主(山茱/茰)聖蘢鬆(瞿/麥)翻胃木(常/山)醒心枝(逺/志)¶
玉皇𤓰(馬兜/鈴)偷宻珊瑚(甘/草)德兒(杏/仁)混沌螟蛉(寄/生)永嘉聖¶
<pb:KR3k0048_WYG_024-27a>¶
脯(乾/薑)紅心石(赤石/脂)藥本(五靈/脂)静風尾(荆/芥)正坐丹砂(附/子)迎¶
陽子(兔絲/子)山屠(黄/糵)脾家瑞氣(肉荳/蔲)甜面淳于(蜜陀/僧)剔骨¶
香(青/皮)痰宫劈厯(半/夏)玉虛飯(龍/腦)鎖眉根(苦/參)黒龍衣(鼈/甲)小帝¶
青(青/鹽)百辣雲(生/薑)縷帯米(麥/糵)半夏精(天南/星)夜金(雄/黄)沙田髓¶
(黄/精)無聲虎(大/黄)小昌明(草烏/頭)草兵(巴/豆)巢烟九助(烏/梅)百子堂¶
(草果/子)皺面還丹(人/參)琥珀孫(松/脂)賊參(薺/艽)不死麫(闕/)火泉(竹/瀝)¶
比目(闕/)沉香(烏/藥)陸續丸(蔓荆/子)地白(爪蔞/根)天豆(破故/紙)滴膽¶
芝(黄/連)新羅白肉(白附/子)痩香嬌(丁/黄)破闗符(蓬莪/术)玉絲皮(杜/仲)¶
<pb:KR3k0048_WYG_024-27b>¶
(一作王/孫友)血櫃(牡丹/皮)川元蠢(黄耆一/作几元)九女春(度/耳)百藥綿(黄/耆)¶
英華庫(益/智)通天拄杖(牛/膝)赤天佩(姜/黄)丹田霖雨(巴/㦸)百丈鬚¶
(石/斛)飛天蕋(旋復/花)安神隊杖(麥門/冬)鄆芝(天/麻)錦繡根(芍/藥)草魚¶
目(薏苡/仁)茅君寳篋(蒼/术)尉陀生(桂/)鍊形松子(柏子/仁)蘆頭豹¶
子(柴/胡)丑寳(牛/黄)肚裏屏風(艾/)九畹菜(澤/蘭)女二天(當/歸)天通緑¶
(木/香)旱水晶(鵬/歸)還元大品(地/黄)兩平章(羌/活)死氷(白僵/蠶)一寸樓¶
臺(蜂/巢)三尺籙(枸/杞)無情手(&KR1504;/砂)拔萃團(麝/香)緑鬚姜(細/辛)笑靨金¶
(菊/花)走根梅(乾/葛)八月珠(茴/香)銀條德星(山/藥)埋光烏藥(良/姜)椹聖¶
<pb:KR3k0048_WYG_024-28a>¶
(畢/撥)破軍殺(大/㦸)吉祥杵(桔/梗)金母蛻(鬱/金)線子檀(芽/香)良醫匕首¶
産家大器(秦/芁)滴金卵(延胡/索)鬼丹(芦苓鬼/一作兒)宜州様子(白荳/蔲)¶
瓦壠班(貝/母)孝梗(知/母)萬金茸(紫/苑)秦尖(蒺/莉)西天蔓(前/胡)蕨臣(巻/柏)¶
五福臠(白/斂)保生藂(藁/本)狨奴(狗/脊)蒜腦藷(百/合)備身弩(芫/花)¶
郗詵射策第一再拜其筆曰龍須友使我至此見龍須¶
志¶
文嵩封筆為管城侯墨為松滋侯楮為好畤侯研為即¶
墨侯¶
<pb:KR3k0048_WYG_024-28b>¶
薛稷為筆封九錫拜墨曹都統黒水郡王兼毛州刺史¶
為墨封九錫拜為燕督䕶𤣥香太守兼毫州諸郡平章¶
事又為紙封九錫拜楮國公白州刺史統領萬字軍界¶
道中郎將又為研封九錫拜離石鄉侯使持節即墨軍¶
事長史兼鐵面御史見雲仙雜記¶
開元中後宫繁衆侍御寢者難於取捨為彩局兒以定¶
之集宫嬪用骰子擲最勝一人乃得專夜宦璫私號骰¶
子為剉角媒人¶
<pb:KR3k0048_WYG_024-29a>¶
拊掌録奕者多廢事故人目棋枰為木野狐¶
溺曰房中弱水見於道書溺器曰夜瀦見清異録¶
光濟叟燭也握君如意也火寸取燈也見清異録¶
歐陽通善飾文房命貝光曰發光地菩薩界尺曰由準¶
氏筆曰畦宗郎君裁刀曰治書奴¶
司空說鏡為容成侯又曰壽光侯見物名要覽¶
韓退之革華傳以靴為下邳侯¶
王僧䖍惡白髪一日對客左右進銅鑷僧䖍曰却老先¶
<pb:KR3k0048_WYG_024-29b>¶
生至矣見南康記¶
　¶
　¶
　¶
　¶
　¶
　¶
　說略巻二十四¶
