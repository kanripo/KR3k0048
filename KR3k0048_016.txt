# -*- mode: mandoku-view; -*-
#+TITLE: 說略
#+DATE: 2015-08-24 23:32:35.651011
#+PROPERTY: ID KR3k0048
#+PROPERTY: BASEEDITION WYG    
#+PROPERTY: JUAN 卷十六
<pb:KR3k0048_WYG_016-1a>¶
欽定四庫全書¶
　説畧卷十六　　　　　　明　顧起元　撰¶
　　書畫¶
庖羲氏獲景龍之瑞始作龍書炎帝因嘉禾八穗乃作¶
穗書黃帝史蒼頡變古文寫鳥跡為文字作鳥跡篆少¶
昊金天氏作鸞鳳之書顓頊髙陽氏以科斗之形作科¶
斗書帝堯因軒轅靈龜有圖作龜書夏后氏象形篆銘¶
鐘鼎殷時仙人務光作倒薤葉書周文王時作鳥書周¶
<pb:KR3k0048_WYG_016-1b>¶
時媒氏作塡書(即分勒/字塡墨)周宣王史籕作大篆秦相李斯¶
作小篆刪古文又作刻符鳥頭雲脚用題印璽也程邈¶
作𨽻書王次仲作八分書宋司馬子韋作轉宿書漢詔¶
版作鶴頭書漢武帝作芝英書司馬相如作氣候直時¶
書又後漢東陽公徐安子搜史籕得十二時書史游作¶
章草曹喜作薤葉篆又作垂露篆蔡邕作飛白書張芝¶
作草書鍾繇作楷書衛瓘作栁葉篆韋誕作剪刀篆劉¶
徳昇作瓔珞篆晉元帝作鳳尾書王羲之作龍爪書齊¶
<pb:KR3k0048_WYG_016-2a>¶
武帝作花草書王僧䖍作虎爪書庾亮作反左書段成¶
式所載有秦王破冡書金鵲書信幡書籕書繆篆書制¶
書列書日書月書風書署書胡書蓬書天竺書橫書鍾¶
𨽻鼓𨽻龍虎篆麒麟篆魚篆蟲篆鳥篆鼠篆牛書兎書¶
龍草書狼書犬書雞書震書行押書檝書景書半草書¶
蜹脚書又西域書有驢脣書蓮葉書節分書大秦書䭾¶
乗書㹀牛書樹葉書起屍書右旋書覆書天書龍書鳥¶
音書¶
<pb:KR3k0048_WYG_016-2b>¶
書古文蒼頡舊體書有六體指事象形諧聲會意轉注¶
假借此造字之本蒼頡以後字文雖變字體皆同周宣¶
王以前皆蒼頡體宣王時史籕始有大篆十五篇號曰¶
篆籕惟篆與蒼頡二體而已衛恒曰蒼頡造書觀於鳥¶
跡因而遂滋故謂之字字有六義至於三代不改及秦¶
用篆書焚典籍而古文絶許慎説文言秦有八體一大¶
篆二小篆三刻符四蟲書五摹印六署書七殳書八𨽻¶
書王莽改定古文使甄豐校定六書一古文孔子壁内¶
<pb:KR3k0048_WYG_016-3a>¶
書也二奇字即古字有異者三篆書即小篆下杜人程¶
邈所作也四佐書秦𨽻書也五繆篆所以摹印也六鳥¶
蟲書所以書幡信也葢秦罷古文而八體非古文矣¶
𨽻出於篆然其用亦異焉篆通而𨽻僻故有左無右有¶
阜(今作阝/音阜)無&KR0008;(音/阜)於篆則左向右為左右向左為右獨¶
向為&KR0671;相向為&KR0008;篆明而𨽻晦故有王無玉有未無朱¶
於篆則中一近上為王中一居中為玉中一直為朱中¶
一不直為未篆巧而𨽻拙故有冖(音/覔)無冂(音/坰)有丶(音/柱)無¶
<pb:KR3k0048_WYG_016-3b>¶
丨(音/衮)於篆則上冒為冂不冒為冖上加丶為主加丨為¶
衮篆縱而𨽻拘故有刀無匕有禾無未(音/稽)於篆體向左¶
為刀向右為匕向左為禾向右為未辟篆之於𨽻猶筮¶
之於龜也¶
陳魏大覺寺碑隂題銀青光禄大夫臣韓毅𨽻書葢今¶
楷字也庾肩吾曰𨽻書今之正書也張懷瓘六體書論¶
亦云𨽻書程邈造字皆真正亦曰真書自唐以前皆謂¶
楷字為𨽻歐陽集古録誤以八分為𨽻書也自張懷瓘¶
<pb:KR3k0048_WYG_016-4a>¶
以十體斷書一曰古文二曰大篆三曰籕文四曰小篆¶
五曰八分六曰𨽻書七曰章草八曰行書九曰飛白十¶
曰草鄭昻論文字之大變八一曰古文二曰大篆三曰¶
小篆四曰𨽻書五曰八分六曰行書七曰飛白八曰草¶
書其意葢取程邈以後之𨽻與鍾王之今楷合而一之¶
不然則是取漢碑之𨽻皆屬之於八分而單以𨽻為楷¶
也歐陽永叔以八分為𨽻洪适因之而豐道生直斥其¶
妄據道生之意以𨽻為八分以真為𨽻也是即所疑張¶
<pb:KR3k0048_WYG_016-4b>¶
鄭之後説也夫以分為𨽻歐陽氏之誤小以𨽻為分以¶
真為𨽻豐氏之誤大也為豐氏之説大約與張鄭同其¶
一曰𨽻書者程邈為御史以奏事繁多篆字難成乃用¶
𨽻人佐書以赴急速官司刑獄用之其二云次仲作八¶
分書謂入篆八分存𨽻二分是先有𨽻而後有分固矣¶
其三據淳化閣帖有邈天得一以清數語為據此皆所¶
不敢信也閣帖所存邈數十字略無二鍾古意止是稍¶
增一㸃一畫以行怪如亢倉元命包假書填難字類耳¶
<pb:KR3k0048_WYG_016-5a>¶
此李懷琳輩之所不為而可據為邈書乎又明言漢因¶
行之獨符印幡信題署用篆則此外皆用真𨽻書矣而¶
何自漢末以前無一筆也歐趙所書之碑又何無一真¶
𨽻而皆分書也各碑既謂之分書則其法正存今何嘗¶
入篆二分也以吾所見唯皇象天發神䜟有五分之篆¶
蔡邕夏承有四分之篆疑此即所謂八分而八分以其¶
不易習故少傳耳衛恒所贊𨽻勢如砥平繩直規旋矩¶
折修短相副奮筆輕舉離而不絶等語亦自與正書不¶
<pb:KR3k0048_WYG_016-5b>¶
甚應其為古𨽻無疑者陸子淵書輯云秦興同天下之¶
書而李斯遂為世宗時則趙髙胡母敬改省籕篆程邈¶
所上務趨便捷謂之𨽻書王次仲分取篆𨽻之間謂之¶
八分自邈以降謂之秦𨽻賈魴三倉蔡邕石經諸作謂¶
之漢𨽻鍾王變體謂之今𨽻合秦漢謂之古𨽻庾元威¶
造為散𨽻羲獻復變新奇别以今𨽻謂之楷法黃庭樂¶
毅謂之小楷史游解散𨽻體謂之章草張伯英之法謂¶
之草書衛瓘復采芝法兼乎行書謂之藁草羲獻之書¶
<pb:KR3k0048_WYG_016-6a>¶
謂之今草構結微𦕈者謂之小草復有所謂游絲之草¶
宋蔡襄為飛草謂之散草劉伯昇小變楷法謂之行書¶
兼真謂之真行帶草謂之草行蔡邕所作輕微大字謂¶
之飛白自餘諸體以類生矣葢自是篆𨽻與八分之説¶
始明然謂羲獻復變新竒别以今𨽻謂之楷法此語覺¶
贅葢受禪勸進即鍾氏之古𨽻也尚書宣示墓田丙舍¶
戎路表即鍾氏之今𨽻也羲獻不過増華耳古𨽻亦非¶
鍾造東漢以後碑刻皆如之特鍾氏入妙耳飛白即古¶
<pb:KR3k0048_WYG_016-6b>¶
𨽻今𨽻蕭子雲頗作篆皆大書用箒筆輕拂過或有帶¶
行者其體若白而勢若飛今亦不傳矣後世有以草書¶
作雙絲中露白者為飛白極可笑今人稱真草𨽻篆雖¶
失作者之意然古𨽻今𨽻方圓勁婉體自難合拆為真¶
𨽻似亦未為不通也¶
吾衍曰秦𨽻者程邈以文牘繁多難以用篆因减小篆¶
為徑用之法故不為體勢若漢欵法篆字相近非有批¶
法之𨽻也即是秦權秦量上刻字人多不知亦謂之篆¶
<pb:KR3k0048_WYG_016-7a>¶
八分則漢𨽻之未有挑剔者比秦𨽻則易識比漢𨽻則¶
微似篆若用篆筆作漢𨽻則得之矣由此而言則次仲¶
所成八分恐存𨽻八分就篆二分也衍之此論一洗懷¶
瓘千古之疑盡闢豐氏恣談之陋¶
水經注載晉世河决胡公石槨上有八分書考其時葢¶
周也故知八分不始于秦矣又考莊子云丁子有尾李¶
頤注云謂右行曲波為尾今丁子二字雖左行皆有曲¶
波亦是尾也審如李説八分不始于秦又一證也¶
<pb:KR3k0048_WYG_016-7b>¶
觀唐𤣥度十體書因思張懷瓘云飛白全用𨽻法葢八¶
分之輕者今世人為此書乃全用草法正與古背馳矣¶
又鮑照飛白用毫筆乃能成字或輕或重也葢或輕若¶
絲髪或重若雲山濃淡相錯乃成字若不用毫筆書之¶
則不能如此今觀十體中飛龍二字作飛白書正用毫¶
筆作與散𨽻相近但增縹緲縈舉之勢又全用楷法浯¶
陽唐恭陵孝皇帝睿徳之紀及牛口紀功碑唐太宗飛¶
白此作皆有毫筆㸃掃濃淡之勢而近世相承飛白皆¶
<pb:KR3k0048_WYG_016-8a>¶
用木為片板若髹刷然以書殊不用毫筆故作字無濃¶
淡纎壯之變亦非古也當蔡邕於鴻都下見二人以堊¶
帚成字歸而為飛白之書非便為堊帚葢用筆效之而¶
已今人便謂所用木筆為堊帚謬矣又云飛而不白又¶
云白而不飛葢取其若絲髪處謂之白其勢縈舉謂之¶
飛而語又謂蔡中郎見帛飛空中因作此字以帛為白¶
此尤無稽也¶
要録謂章草本漢章帝書也今帖有海醎河淡其書為¶
<pb:KR3k0048_WYG_016-8b>¶
後世章草宗其取名如此以書考之非也此書本章奏¶
所用以便急速惟君長吿令用之臣下則不得建初中¶
杜伯度善草見稱於時章帝詔使草書上奏然則章奏¶
用草寔自章帝時不可謂因章帝名書也元帝世史游¶
急就章解散𨽻體粗書之其後用于章奏爾蕭子良不¶
知其初乃謂杜操始變字書謂之章草然伯度在史游¶
後實二百年矣不可謂其書始于操也¶
墨池編論字體有擘窠書今書家不解其義按顔真卿¶
<pb:KR3k0048_WYG_016-9a>¶
集有云㸃畫稍細恐不堪久臣今謹據石擘窠大書王¶
惲玉堂嘉話云東坡洗玉池銘擘窠大字極佳又云韓¶
魏公書杜少陵畫鶻詩擘窠大字此法宋人多用之墨¶
札之祖也¶
書自蔡中郎雝伯喈于嵩山石室中得八角垂芒之秘¶
遂為書家授受之祖後傳崔瑗子玉韋誕仲將及其女¶
琰文姬文姬傳魏相國鍾繇元常元常初從闗枇杷學¶
書抱犢山師曹喜劉得昇後得韋誕塜取藏書突過于¶
<pb:KR3k0048_WYG_016-9b>¶
師無以為此繇傳庾征西翼衛夫人李氏及其猶子㑹¶
衛夫人傳晉右將軍王羲之逸少逸少世有書學先于¶
其父枕中窺見祕奥與征西相師友晚入中州師新立¶
碑𨽻兼崔蔡草並杜張真集韋鍾章齊皇索潤色古今¶
登峯造極典午之興書家之盛若張丞相華嵇侍中康¶
山吏部濤阮歩兵籍向侍中秀軰翰墨竒秀皆非其匹¶
故庾征西始疑而終服謝太傅得片紙而寳藏冠絶古¶
今不可尚已右軍傳子若孫及郄超謝朏等而大令獻¶
<pb:KR3k0048_WYG_016-10a>¶
之獨擅厥美大令傳甥羊欣欣傳王僧䖍僧䖍傳梁蕭¶
子雲研孔琳之子雲傳隋永欣師智永智永傳唐虞永¶
興世南伯始伯始傳歐陽率更詢信本褚河南遂良登¶
善登善傳薛少保稷嗣通是為貞觀四家而孫䖍禮過¶
庭獨以草法為世所賞少保傳李北海邕與賀監知章¶
同鳴開元之間率更傳陸長史柬之柬之傳猶子彦逺¶
彦逺傳張長史旭旭傳顔平原真卿李翰林白徐會稽¶
浩真卿傳栁京兆公權零陵僧懷素藏真鄔彤韋玩崔¶
<pb:KR3k0048_WYG_016-10b>¶
邈張從申以至楊少師凝式凝式傳于南唐韓熙載徐¶
鉉兄弟宋興李西臺建中周膳部越皆知名其後蘇太¶
師軾黃太史庭堅米南宫芾蔡端明襄卓然為時名家¶
蘇舜欽薛紹彭繼之以逮南渡小米友仁傳其家法盛¶
行于世王庭筠以南宫之甥擅名于金傳子淡游至張¶
天錫元初鮮于樞伯機得之獨吳興趙文敏公孟頫始¶
事張即之得南宫之傳而天資英邁積學功深盡掩前¶
人超入魏晉當時翕然師之康里平章子山得其奇偉¶
<pb:KR3k0048_WYG_016-11a>¶
浦城楊翰林仲𢎞得其雅健清江范文白公得其洒落¶
仲穆造其純和及門之徒唯桐江俞和子中以書鳴洪¶
武初後進猶及見之子山在南臺時臨川危素太樸饒¶
介介之得其傳授而太樸以教宋璲仲珩杜環叔循詹¶
希元孟舉孟舉親受業子山之門介之以授宋克仲溫¶
而在至正初揭文安公亦以楷法得名傳其孫樞在洪¶
武中仕為中書舍人與仲珩叔循聲名相埒云¶
書家者流稱鍾張羲獻古雅之士徃徃左袒鍾張華俊¶
<pb:KR3k0048_WYG_016-11b>¶
之儔則必服膺羲獻今合諸家之論可以類推王羲之¶
云頃尋諸名書鍾張信為絶倫其餘不足存又云吾書¶
比之鍾張鍾當抗行或謂過之張草猶當雁行然張精¶
熟池水盡墨假令寡人耽之若此未必謝之羊欣云羲¶
之便是小推張不知獻之自謂云何又云張字形不如¶
右軍自然不如小王謝安嘗問子敬君書何如右軍答¶
云故當勝安云物論殊不爾子敬答云世人那得知梁¶
武帝云世之學者宗二王元常逸跡曾不睥睨羲之有¶
<pb:KR3k0048_WYG_016-12a>¶
過之之論後生遂爾雷同元常謂之古肥子敬謂之今¶
瘦張芝鍾繇巧趣精細殆同機神肥瘦古今豈易致意¶
逸少至學鍾書勢巧形宻及其獨運意踈字緩又子敬¶
之不迨逸少猶逸少之不迨元常學子敬者如畫虎也¶
學元常者如畫龍也陶貞白答梁武帝云伏覽書論使¶
元常老骨更蒙榮造子敬懦肌不沈泉夜逸少得進退¶
其間則玉科顯然可觀又云比世皆髙尚子敬海内非¶
惟不復知有元常於逸少亦然今奉此論自舞自蹈未¶
<pb:KR3k0048_WYG_016-12b>¶
足逞泄日月願以所摹竊示洪逺思曠此二人皆是拘¶
思者必當仰贊踴躍有盈半之益蕭子雲上武帝啟云¶
臣昔不能㧞賞隨世所貴規模子敬多歴年所始見勅¶
㫖論書一卷商略筆勢洞達字體又以逸少不及元常¶
猶子敬不迨逸少因此硏思方悟𨽻式始變子敬全法¶
元常庾肩吾云張工夫第一天然次之鍾天然第一工¶
夫次之王工夫不及張天然過之天然不及鍾工夫過¶
之唐太宗云鍾雖擅美一時亦為㢠絶論其盡善或有¶
<pb:KR3k0048_WYG_016-13a>¶
所疑至於布纎濃分踈宻霞舒雲卷無所間然但其體¶
則古而不今字則長而逾制語其大量以此為瑕獻之¶
雖有父風殊非新巧觀其字勢踈痩如隆冬之枯樹筆¶
蹤拘束若嚴家之餓𨽻其枯樹也雖槎枿而無屈伸其¶
餓𨽻也則羈羸而不放縱詳察古今研精篆素盡善盡¶
美其惟王逸少乎觀其㸃畫之工裁成之妙烟霏露結¶
狀若斷而還連鳳翥龍翔勢如斜而反直翫之不覺其¶
倦覽之莫識其端心摹手追此人而已孫過庭云元常¶
<pb:KR3k0048_WYG_016-13b>¶
專工於𨽻書伯英尤精於草體彼之二美而逸少兼之¶
擬草則餘真比真則餘草又云以子敬之豪翰擅右軍¶
之筆札雖復初傳楷則實恐未克箕裘是知逸少之比¶
鍾張則專博斯别子敬之不及逸少無或疑焉¶
世傳黃庭真帖為逸少書非也按陶隠居真誥翼真檢¶
論上清真經始末云晉哀帝興寜二年南岳魏夫人所¶
授弟子司徒公府長史楊君使作𨽻字寫以傳䕶軍長¶
史許君及子上計掾掾以付子黃民民以傳乾黙後為¶
<pb:KR3k0048_WYG_016-14a>¶
王興先竊寫之度江飄淪惟有黃庭一篇得存葢此經¶
也按甲子逸少以晉穆帝升平五年卒是年嵗在辛酉¶
後二年即哀帝興寜二年始降黃庭於世安得逸少預¶
書之又按梁虞龢論書表云山隂曇&KR1619;村飬鵝道士謂¶
羲之曰久欲寫河上公老子縑素早辦而無人能書府¶
君若能自居書道徳經兩章便合羣以送於是羲之便¶
停半日為寫畢攜鵝去而晉書本傳亦著道士云為寫¶
道徳經當舉羣相贈耳初未嘗言寫黃庭也以二書考¶
<pb:KR3k0048_WYG_016-14b>¶
之即黃庭非逸少書無疑然陶隠居與梁武帝啟云逸¶
少有名之迹不過數首黃庭勸進告誓等不審猶有存¶
否葢此啟在著真誥前故未之考證耳至唐張懷瓘作¶
書估云樂毅黃庭但得幾篇即為國寳遂誤以為逸少¶
書李太白承之作詩山隂道士如相見應寫黃庭換白¶
鵝茍欲隨之耳¶
瘞鶴銘世謂王右軍書歐陽公疑華陽居士唐顧况道¶
號然逸少逋翁其書可見不與此類嘗考次其年羲之¶
<pb:KR3k0048_WYG_016-15a>¶
生晉惠帝大安二年癸亥歲至穆帝升平五年辛酉卒¶
當三十九年而太歲在甲午逸少當三十二歲逮四十¶
八年辛亥始去會稽其時未嘗至朱方華陽又非其郡¶
邑所望不得以此為稱顧况卒于貞元末當元和七年¶
為壬辰九年為甲午良不及也上推壬辰歲為天寳十¶
一載况當兒穉其號華陽子葢自貞元以後皆不合于¶
此昔陶𢎞景嘗以其居華陽觀故號華陽隠居貞白平¶
時善書不稱建元直以甲子紀其歲今曰壬辰歲得之¶
<pb:KR3k0048_WYG_016-15b>¶
山隂甲午歲𦵏于朱方壬辰當天監十一年甲午則其¶
十三年也隠居以天監七年東遊海岳住㑹稽來永嘉¶
至十年還茅山十一年弟子周子良仙去貞白作傳即¶
十一年在華陽此其可知也或曰茅山碑前行貞白自¶
書與今銘甚異則不得為陶隠居所書然華陽真逸特¶
其撰銘若其書者上皇山樵也則四人各以其號自别¶
固不得識其姓名疑皆隠君子也¶
梁武帝評王僧䖍書如揚州王謝家子弟縱復不端正¶
<pb:KR3k0048_WYG_016-16a>¶
奕奕皆有一種風氣子敬書如河朔少年皆悉充悦¶
舉體沓拖而不可耐羊欣書似婢作夫人不堪位置舉¶
止羞澁終不似真阮研書如貴曹失品次不復排突英¶
賢王儀同書如晉安帝非不處尊位而都無神明殷鈞¶
書如髙麗人抗浪乃不有意氣而姿顔自足精神徐淮¶
南書如南岡士夫徒尚風軌不免寒乞陶隠居書如吳¶
興小兒形狀雖未長成而骨氣峭盛吳休尚書如新亭¶
傖父一往似揚州人共語便音態出栁彥書如深山道¶
<pb:KR3k0048_WYG_016-16b>¶
士見人便欲退縮曹喜書如經論道士言不可絶王右¶
軍書字勢雄逸如龍跳天門虎卧鳯閣故歴代寳之永¶
以為訓蔡邕書骨氣洞達爽爽如有神力程廣平書如¶
鴻鶴弄翅頡頏布置紅雲之見白日蕭思話書如舞女¶
低腰仙人嘯樹李鎮東書如芙蓉之出水文綵之鏤金¶
桓𤣥書如快馬入陣隨人曲屈豈須文譜范懐約真書¶
有力草行無功故知簡牘非易皇象書如韻音繞梁孤¶
飛獨舞孔琳之書如散花空中流衍自得李岩之書如¶
<pb:KR3k0048_WYG_016-17a>¶
鏤金素月屈玉自照薄紹之書如龍遊九霄繾綣可愛¶
崔子玉書如危峰阻日孤松一支邯鄲淳書應規入矩¶
方圓乃成師宜官書如鵬羽未息翩翩自逝梁鵠書如¶
龍威虎震劍㧞弩張張伯英書如武帝愛道馮虚欲仙¶
衛恒書如挿花舞女援鏡笑春索靖書如飄風忽舉鷙¶
鳥乍飛鍾繇書如雲鶴游天羣鴻戲海行間茂宻實難¶
輕過袁昻書評大都同上内栁彥為袁崧吳休尚為施¶
肩吾梁鵠為韋誕又蕭思話書走墨連綿字勢屈强若¶
<pb:KR3k0048_WYG_016-17b>¶
龍遊天門虎卧鳯閣薄紹之書字勢蹉跎如舞女低腰¶
仙人嘯樹乃至揮毫振紙有疾閃飛動之勢梁鵠書如¶
太祖忘寢觀之喪目與武帝所評異又武帝未評者蕭¶
子雲書如上林春花逺近瞻望無處不發孟光禄書如¶
崩山絶崖人見可畏李斯書世為冠葢不易施評唐人¶
評李斯書骨氣豐勻方圓絶妙曹操書金花細落遍地¶
玲瓏荆玉分輝瑤巖璀璨衛夫人書如挿花舞女低昻¶
夫容又如美女登臺仙娥弄影紅蓮映水碧沼浮霞桓¶
<pb:KR3k0048_WYG_016-18a>¶
夫人書如快馬入陣屈伸隨人傅玉書如項羽㧞戈荆¶
軻執㦸王右軍書如壯士㧞山壅水絶流頭上安㸃如¶
髙峰墜石作一横畫如千里陣雲捺一偃波如風雷震¶
駭作一竪畫如萬歲枯藤立一揭竿若虎卧鳯閣自上¶
揭竿如龍躍天門嵇康書如抱琴半醉咏物緩行又如¶
獨鶴歸林羣鳥乍散宋文帝書如葉裏紅花雲間白日¶
陸東之書彷彿堪觀依稀可擬王紹宗書筆下流利快¶
健難方細看熟視轉増羙妙程廣平書鴻鵠弄翅翺翔頡¶
<pb:KR3k0048_WYG_016-18b>¶
頏蕭子雲書同袁昻評孔琳之書放縱快健筆勢流利¶
二王以後難與比肩但功虧少故劣於羊欣張旭書如¶
蓮花出水明月開天霧散金峰雲低玉嶺虞世南書體¶
段遒媚舉止不凡能中更能妙中更妙歐陽詢書若草¶
裏蛇行雲間電發又如金剛嗔目力士揮拳褚遂良書¶
字裏金生行間玉潤法則溫雅美麗多方薛稷書多工¶
褚體亦有新奇吕總書評篆書李陽冰書若古釵倚物¶
力有萬夫李斯之後一人而已八分書梁升卿書驚波¶
<pb:KR3k0048_WYG_016-19a>¶
往來巨石前却盧藏用書露滴花妍烟凝竹暗張庭珪¶
書古木崩沙閒花映竹韓擇木書龜開萍葉鳥散芳洲¶
史惟則書雁足印沙深淵魚躍真行書薛稷書風驚苑¶
花雪惹山柏蕭誠書舞鶴交影騰猿在空韋陟書虫穿¶
古木鳥踏花枝李邕書華岳山峯黄河一曲蔡隠丘書¶
古質放意自是一家宋儋書暮春花發楊栁枝低徐浩¶
書固多精熟無有意趣顏真卿書鋒絶劍擢驚飛逸勢¶
沈子運書饑鷹殺心忍瘦筋骨闗操書淵水沉珠露花¶
<pb:KR3k0048_WYG_016-19b>¶
濯錦鄭䖍書風送雲收霞摧月上李璆書垂藤著地枯¶
木如折吳郁書字體綿宻不謝當時賴文雅書騰沙鬱¶
物翻浪揚鷗賀知章書縱筆如飛奔而不竭何昌裔書¶
子敬餘波時時可玩宋之問書天性卓絶而功未深張¶
從申書逺近稱善獨歩江外李清書變化自逸代有斯¶
人什𤣥悟書骨氣無雙迥出時軰什湛然書子雲之後¶
難與比肩什崇簡書臨冩逸少時有亂真草書張旭書¶
立性顛逸超絶古今孫過庭書丹崖絶壑筆勢堅勁張¶
<pb:KR3k0048_WYG_016-20a>¶
懷瓘書繼以章草新意頗多張芬書孤松聳霄弱草垂¶
露張彪書孤峯削成藏筋露節鄔彤書寒鴉棲林平岡¶
走兎陸曾書驚波魚躍深水龍潜史麟書逸氣雄鎮超¶
然不羣梁耿書錯落魚文縱橫鳥跡房廣書婉美芳靄¶
春鶯欲嬌沈益書春鷺窺魚秋蛇赴穴什懷素書援毫¶
掣電隨手萬變米元章評僧智永書雖骨氣清健大小¶
相雜如十五貴人方循繩墨忽越規矩褚遂良書如熟¶
戰馭馬舉動隨人意而别有一種驕色虞世南書如學¶
<pb:KR3k0048_WYG_016-20b>¶
術休糧道士神氣雖清而體勢疲困歐陽詢書如新瘥¶
病人顔色憔悴舉動辛苦栁公權書如深山得道之士¶
修養已成神氣清健無一㸃塵俗顔真卿書如項羽按¶
劍樊噲排突硬弩欲張鐵柱特立昻然有不可犯之色¶
李邕書如乍富小民舉動倔强禮節生踈徐浩書如藴¶
徳之士動容溫厚舉止端莊敦尚名節體氣純白沈傅¶
師書如龍游天表虎踞溪傍神情自若骨法清虛周越¶
書如輕薄少年舞劍氣勢雄俊而鋒刃交加錢易書如¶
<pb:KR3k0048_WYG_016-21a>¶
美丈夫肌體充悦而神氣清秀蔡襄書如少年女子訪¶
雲尋雨體態妖嬈行歩緩慢多飾鉛華蘇舜欽書如五¶
陵少年駿馬春衫醉眠芳草狂歌翫樂張友直書如宫¶
女挿花嬙嬪對鏡端正自然别有一種情態黃山谷評¶
王著如小僧縛律李建中如講僧叅禪楊凝式如散僧¶
入聖米元章如快劍斫陣强弩射千里所當穿徹又似¶
仲由未見孔子時風氣蔡君謨如蔡琰胡笳十八拍雖¶
清氣頓挫時有閨房態度¶
<pb:KR3k0048_WYG_016-21b>¶
古人例多能書如管寜人但知其清節而不知其銀鈎¶
之敏(茅山/碑云)劉曜人但知其獰凶而不知其章草之工(其/書)¶
(見草書/韻會)又有能書而名不著者後漢錦車馮夫人名嫽¶
善史書僅見西域傳張伯髙以書酣身名亞皇象僅見¶
於抱朴子曹蜍李志與右軍同時書亦爭衡其人不稱¶
耳北朝有沈含馨隋有丁道䕶與智永齊名曰丁真永¶
草者唐有貝靈該繆師愈鄭預(心經草書/預草也)胡英(李邕/齊名)鄔¶
彤(懷素/之師)武盡禮(寜照寺/鐘銘)賀蘭敏之(法門/寺碑)房璘妻髙氏崇¶
<pb:KR3k0048_WYG_016-22a>¶
徽公主僅見金石集古録張諲與王維齊名雅善小王¶
諸書苑咸工梵書南唐王文秉工小篆不在二徐下又¶
有王逸老善篆與八分其命名有欲抗右軍者不知何¶
氏人疑即文秉也宋有秦子明榮咨道(皆蜀人山/谷之友)髙述¶
潘岐(東坡/門客)僅傳姓名其餘不傳者又何限也¶
蘭亭褉叙唐文皇初得之命趙模馮承素諸葛貞之流¶
搨本以賜諸王後褉叙入玉匣從𦵏昭陵而搨本存人¶
間者尚直數萬錢至定武石刻謂為歐陽率更所搨石¶
<pb:KR3k0048_WYG_016-22b>¶
本留禁中因未經模搨獨為完善契丹徳光攜以北至¶
殺胡林而棄之宋慶厯中韓忠獻公壻李學究得石其¶
子負官緡宋景文以帑金代輸取石寘官庫愛重之非¶
貴游不易得熙寜間薛師正出牧厭其請乞乃另模一¶
石以應其子紹彭竊易古刻歸於湍流帶左右五字劖¶
損一二筆以為識大觀中紹彭子嗣昌進御府金狄之¶
亂不知所在云陶宗儀記蘭亭一百十七刻凡十冊乃¶
宋理宗内府藏後入賈平章家至元末於錢唐謝氏處¶
<pb:KR3k0048_WYG_016-23a>¶
見之以修城本壓卷定武有古刻濶行肥瘦板石缺石¶
斷石及兩京斷石新舊梅花復州鼎州金陵三米張循¶
王家刻唐貞觀太清開皇秘省内殿内司京師玉堂皆¶
在其它如玉枕小字彭城小字秦少㳺小字栁誠懸大¶
書孫過庭呉銑草字蔡君謨薛紹彭輩臨筆皆在真希¶
世之寳也¶
淳化閣帖宋太宗留意翰墨淳化中出御府所藏命侍¶
書王著臨搨以&KR0037;木鏤刻釐為十卷於每卷末篆題云¶
<pb:KR3k0048_WYG_016-23b>¶
淳化三年壬辰歲十一月六日奉聖㫖模勒上石至仁¶
宗又詔僧希白刻石于祕閣前有目録卷後無篆題世¶
傳以為二王府帖者非也葢元祐中親賢宅從禁中借¶
板墨百本但用潘谷墨光輝有餘而不甚黟黑又多木¶
橫裂紋時有皴皵失字處親賢宅魏王所居魏王二王¶
也又有髙宗紹興中國子監本其首尾與淳化畧無少¶
異當時御前拓者多用匱紙葢打金銀箔者也自後碑¶
工作蟬翼本且以厚紙覆板上隠然為銀鋌□痕以愚¶
<pb:KR3k0048_WYG_016-24a>¶
人但損剥非復拓本之遒勁矣初徽宗建中靖國間出¶
内府續所收書令刻石即今續法帖也大觀中又奉㫖¶
摹搨歴代真跡刻石于太清樓字行稍髙而先後之次¶
與淳化則少異其間數帖多寡不同各卷末題云大觀¶
三年正月一日奉聖㫖摹勒上石此蔡京書也而以建¶
中靖國續帖十卷易去歲月名衘以為後帖又刻孫過¶
庭書譜及貞觀十七帖總為二十二卷謂之大觀太清¶
樓帖絳帖者尚書郎潘師旦以官帖摹刻于家為石本¶
<pb:KR3k0048_WYG_016-24b>¶
而傳冩字多譌舛世稱為潘駙馬帖凡二十卷其次序¶
卷帖雖與淳化官帖不同而實則祖之特有所增益耳¶
單炳文曰淳化官本法帖今不復多見其次絳帖最佳¶
而舊本亦已艱得嘗以數本較之字畫多不侔煒家藏¶
舊本比之今本第九卷内今本多誤筆法且俗曹士冕¶
曰帖總二十卷元無字號及斷眼數目單炳文曹士冕¶
各有模刻本世傳潘氏析居法帖分而為二其後絳州¶
公庫乃得其一於是補刻餘帖名東庫本第九卷之舛¶
<pb:KR3k0048_WYG_016-25a>¶
誤葢始於此且逐卷逐段各分字號以日月光天徳等¶
二十字為次第後避金主亮諱但庾亮帖内亮字皆去¶
右邊轉筆謂之亮字不全本又有新絳本北方别本武¶
岡新舊本福清烏鎮彭州資州本木本前十卷等類皆¶
絳帖之别也潭帖者慶厯中劉丞相帥潭日以淳化官¶
帖命慧照大師希白模刻于石寘之郡齋増入傷寒十¶
七日王濛顔真卿諸帖而字行頗髙與淳化閣本差不¶
同逐卷有慧照大師希白重模字而歲月各異中間繆¶
<pb:KR3k0048_WYG_016-25b>¶
處甚多朱文公譏其極為可咲者是也潭帖之别則有¶
劉丞相私第本長沙碑匠新刻本三山木本蜀本廬陵¶
蕭氏本等類甚多戲魚即臨江帖也元祐間劉次莊以¶
家藏淳化閣帖十卷摹刻于戲魚堂除去篆題而増釋¶
文慶元中四川總領權安節又重摹于利州黔江者黔¶
人秦世章於長沙買石摹僧寳月古法帖十卷寳月慧¶
照也謀舟載入黔中壁之黔江之紹聖院後題云長沙¶
湯正臣重摹鼎帖板本校諸帖増益最多灃陽石刻散¶
<pb:KR3k0048_WYG_016-26a>¶
失僅存者右軍數帖而已又有淳熙修内司本北方印¶
成本烏鎮張氏福清李氏本若此之類大抵皆法帖一¶
再之翻摹殊失筆意無足觀者汪逵字季路衢州人官¶
至端明殿學士建集古堂藏竒書秘蹟金石遺文二千¶
卷著淳化閣帖辨記共十卷極為詳備末云其本乃木¶
刻計一百八十四板二千二百八十七行其逐段以一¶
二三四刻于旁或刻人名或有銀鋌印痕則是木裂其¶
墨乃李廷珪墨黑甚如漆其字精明而豐腴比諸刻為¶
<pb:KR3k0048_WYG_016-26b>¶
肥耳¶
宋番昜張世南宦游紀聞云辨傳書畫古器前軰葢嘗¶
著書矣其間有論議而未詳明者如臨摹硬黃響搨是¶
四者各有其説今人皆以臨摹為一體殊不知臨之與¶
摹㢠然不同臨謂置紙在傍觀其大小濃淡形勢而學¶
之若臨淵之臨摹謂以薄紙覆上隨其曲折婉轉用筆¶
曰摹硬黃謂置紙於熱熨斗上以黄蠟塗勻儼如魫角¶
毫釐必見響搨謂以紙覆其上就明窻牖間映光摹之¶
<pb:KR3k0048_WYG_016-27a>¶
也¶
天下法書自諸集帖外其古碑宋搨猶有存者古篆岣¶
嶁禹碑石鼓文秦相嶧山碑古𨽻則魏受禪勸進表(或/以)¶
(為梁鵠或/以為鍾繇)鴻都石經仲弓殽阬司空王純逢童碑隂耿¶
氏鐙巴官鐵盆武氏石室像贊何君閣道太山孔宙耿¶
球蔡湛魯峻陳球州輔楊馥楊震劉寛劉熊張遷景君¶
武班西嶽華山梁鵠孔廟諸碑𨽻兼分者蔡邕夏承碑¶
分兼篆者皇象天發碑小楷褚河南隂符栁誠懸度人¶
<pb:KR3k0048_WYG_016-27b>¶
真書蕭誠開善法師丁道䕶啟法師興國寺史陵禹廟¶
虞永興夫子廟堂歐陽率更九成醴泉銘虞恭化度寺¶
皇甫府君子蘭臺道因褚河南孟法師碑張長史郎官¶
壁顏魯公多寳塔元次山墓碑宋文貞碑及碑側記東¶
方畫贊家廟茅山八闗齋功徳干祿裴㴶少林蕭誠南¶
嶽真君張從申茅山栁誠懸𤣥祕塔復東林寺紫絲靸¶
西平王諸碑行書懷仁聖教褚河南枯樹聖教李北海¶
岳麓寺雲麾將軍娑邏寺法華寺顔魯公爭坐位祭濠¶
<pb:KR3k0048_WYG_016-28a>¶
州伯父季明姪文王縉清源公碑草書唐文皇屏風懷¶
素自叙藏真聖母張旭春草孫䖍禮書譜真草永法師¶
千文皆灼灼有名者也¶
古之善畫者各有師承姑載張彦逺所記晉明帝師王¶
廙衛協師曹不興顧愷之張墨荀朂師衛恊史道碩王¶
微師荀朂衛協戴逵師范宣逵子㪍㪍弟顒師父宋陸¶
探微師顧愷之探微子綏𢎞肅並師父顧寳光袁倩師¶
陸探微倩子質師父顧駿之師張墨張則師吳暕吳暕¶
<pb:KR3k0048_WYG_016-28b>¶
師江僧寳劉𦙍祖師晉明帝𦙍祖弟紹祖子璞並師𦙍¶
祖南齊姚曇度子什惠覺師父蘧道敏師章繼伯道敏¶
甥僧珍師道敏沈摽師謝赫周曇妍師曹仲達毛惠逺¶
師顧惠逺弟惠秀子稜並師恵逺梁袁昻師謝張鄭張¶
僧繇子善果儒童並師父解倩師聶松蘧道敏焦寳願¶
師張謝江僧寳師袁陸及戴北齊田僧亮師董展曹仲¶
達師袁隋鄭法士師張法士弟法輪子徳文並師法士¶
孫尚子師顧陸張鄭陳善見師楊鄭李雅師張僧繇王¶
<pb:KR3k0048_WYG_016-29a>¶
仲舒師孫尚子唐二閻師鄭張楊展范長夀何長夀並¶
師張尉遲乙僧師父陳庭師乙僧靳智翼師曹吳智敏¶
師梁寛王智慎師閻檀智敏師董呉道𤣥師張僧繇盧¶
稜伽楊庭光李生張藏並師呉劉行臣師王韶應韓幹¶
陳因師曹覇王紹宗師殷仲容各有師資逓相倣效或¶
自開戸牖或未及門墻或青出于藍或冰寒于水其源¶
流固可攷而知也¶
古之名畫雖經兵燹然尚多流傳人間如裴孝源貞觀¶
<pb:KR3k0048_WYG_016-29b>¶
公私畫史所載陸探微有宋明帝像宋景和像豫章王¶
像建平王像江夏王像零陵王像王太宰像羊𤣥保像¶
江智淵像顧慶像孫髙麗像孝武功臣像勲臣像其摹¶
寫陸者有建安山陽二王像沈曇慶醉像麻超之徐僧¶
寳像靈臺寺瑾統像毛詩新臺圖蔡姬蕩舟圖劉亮騧¶
馬圖髙麗赭白馬圖蟬雀圖鬭鴨圖獼猴圖魏髙貴鄉¶
公有新豐放雞犬圖二疏圖黃河流勢圖盜跖圖衛協¶
有毛詩北風圖毛詩黍離圖卞莊刺二虎圖吳王舟師¶
<pb:KR3k0048_WYG_016-30a>¶
圖列女圖晉明帝有史記列士圖息徒蘭圃圖洛神賦¶
圖穆天子燕瑶池圖漢武回中圖畋遊圖瀛洲神仙圖¶
雜人風土圖謝稚有濠梁圖十弟子圖輕車迅邁圖孝¶
經圖狩河陽圖秦王游海圖汾陽醮鼎圖楚令尹泣兩¶
岐蛇圖游仙圖孟母圖洛陽平門翻車圖顧景秀有王¶
僧綽像懷香圖蟬雀圖雜竹様孫公命將圖陸士衡詩¶
㑹圖王謝諸賢像名臣像刺虎圖小兒戲鵞圖毛惠逺¶
有山陽七賢圖醉客圖刀㦸戲圖騎馬圖毛惠秀有併¶
<pb:KR3k0048_WYG_016-30b>¶
除圖釋迦十弟子圖胡僧像剡中溪谷村墟圖袁蒨有¶
豫章王燕賔圖維摩詰變相圖天女像東晉髙僧像無¶
名真貌卷博奕圖三龍圖劉填有朝臣像吳中舟行圖¶
少年行樂圖蘧師珍有豫章王像唐居人馬圖𥞇康有¶
巢由洗耳圖獅子擊象圖蔡邕有講學圖楊修有吳季¶
札像嚴君平賣卜圖兩京圖史道碩有八駿圖服乗箴¶
圖七命圖金谷園圖燕氏送荆軻圖王濬戈船圖田家¶
社㑹圖梵僧圖戴逵有尚平子圖董威輦詩圖嵇阮像¶
<pb:KR3k0048_WYG_016-31a>¶
胡人獻獸圖漁父圖十九首詩圖五天羅漢像杜征南¶
人物圖呉中溪山邑居圖黑獅子圖名馬圖顧愷之有¶
司馬宣王像謝安像劉牢之像桓𤣥像列仙圖康僧會¶
像沅湘像三天女像八國分舍利圖木鴈圖水府圖廬¶
山圖樗蒲㑹圖行龍圖虎嘯圖虎豹雜鷙圖鳬鴈水洋¶
圖顧寳光有豫章王像宋竟陵王像勲賢圖褚淵袁粲¶
像張興像天竺僧像射雉像洛中車馬圖越中風俗圖¶
髙麗鬭鴨圖曹不興有龍頭様赤龍盤赤龍圖南海監¶
<pb:KR3k0048_WYG_016-31b>¶
牧進十種馬圖夷子蠻獸様戴勃九州名山圖朝陽谷¶
神風水圖秦始皇東遊圖陸綏有立釋迦像周盤龍像¶
史文敬有黃帝昇仙圖張平子西京賦圖梁冀人馬圖¶
史藝有孫綽像漁父像王羲之像陶景真有虎豹圖孔¶
雀鸚鵡圖宗炳有潁川先賢圖惠持師像問禮圖永嘉¶
屋邑圖姚曇度有殷洪像白馬寺寳臺様月長生有南¶
朝貴戚圖車馬圖駱簡像牛車圖山隂王像濮萬年有¶
蘇門先生圖名臣像張墨有維摩詰變相圖蔡斌有蘇¶
<pb:KR3k0048_WYG_016-32a>¶
武圖游仙圖張善果有悉逹太子納妃圖靈嘉塔様史¶
粲有八駿圖息媯圖陳公恩有朱買臣圖列女𫝊仁智¶
圖列女𫝊貞節圖鍾宗之有王獻之像王殿有敗春圖¶
謝赫有安期先生圖夏侯瞻有吳山圖楚人祠鬼圖章¶
愜伯有藉田圖范懷賢有渥洼馬圖孝子屏風梁元帝¶
有文殊像游春苑圖芙蓉湖醮鼎圖鹿圖鸛鶴弄波澤¶
圖江僧寳有職貢圖小兒戲鴨圖解倩有五天人様九¶
子魔圖丁貴人彈曲項琵琶圖張僧繇有漢武射蛟圖¶
<pb:KR3k0048_WYG_016-32b>¶
呉王格虎圖羊鴉仁躍馬圖行道天王像維摩詰像寳¶
誌像摩衲仙人像朱异像梁宫人射雉圖醉僧圖詠梅¶
圖橫泉鬭龍圖雜人馬刀兵圖昆明二龍圖青溪宫水¶
怪圖張儒童有楞伽㑹圖寳積變相圖聶松有支道林¶
像楊子華有斛律金像鄴中百戲圖北齊貴戚游苑圖¶
雜宫苑人物屏風本曹仲達有齊神武臨軒對武騎圖¶
慕容紹宗像弋獵圖斛律明月像盧思道像名馬様董¶
伯仁有周明帝畋游圖彌勒變相圖雜臺閣様隋文帝¶
<pb:KR3k0048_WYG_016-33a>¶
上廐馬圖農家田舍圖鄭法士隋文帝入佛空像阿育¶
王像楊素像賀若弼像陳叔英像洛中人物車馬圖北¶
齊畋游圖貴戚屏風様楊契丹有雜物變相圖豆盧寜¶
像隋朝正會圖幸洛圖貴戚游燕圖展子䖍有長安車¶
馬人物圖襍宫苑圖弋獵圖王世充像孫尚子有美人¶
詩意圖屋字様雜鬼神像王廙有列女傳仁智圖獅子¶
圖畏獸圖魚龍相戲圖呉楚放牧圖村社㑹集圖又有¶
無名氏黃帝戰涿鹿圖姜嫄圖禹貢圖燕太子丹圖蓄¶
<pb:KR3k0048_WYG_016-33b>¶
史圖孫氏水戰圖五岳真形圖紀年詩意圖雜鬼神様¶
如張彥逺名畫記所載古之祕畫珍圖有龍魚河圖六¶
甲𨼆形圖五帝鈎命决圖孝經祕圖孝經左契圖孝經¶
雌雄圖遁甲開山圖甘泉宫圖漢麟閣圖鴻都門圖西¶
王母益地圖南都賦圖雲漢圖黃帝明堂圖五嶽真形¶
圖韓詩圖論語圖蚩尤王子兵法營陣圖魯班攻戰器¶
械圖黃帝攻法圖伍胥水戰圖呉孫子兵法雲氣圖五¶
星八卦二十四宿圖十二星宫圖日月交會九道圖分¶
<pb:KR3k0048_WYG_016-34a>¶
野璇璣圖望氣圖河圖詩緯圖春秋圖孝經䜟圖浸潭¶
泥圖八卦八風十二時二十八宿音律圖周公成壞吉¶
凶圖妖怪圖相宅園地圖黃帝樊薛許氏相圖隂陽宅¶
相圖馬像圖三王相鷹圖療馬百病圖老子黃庭經圖¶
大蒐神芝圖黃帝昇龍圖山海經圖太史公漢書圖大¶
荒經圖河圖括地象圖天地郊社圖諸鹵簿圖古聖賢¶
帝王圖古瑞應圖魏帝所撰雜畫圖魏順應圖大駕鹵¶
簿圖明帝太學圖列仙傳圖搜神記圖百國人圖地形¶
<pb:KR3k0048_WYG_016-34b>¶
圖地形方丈圖孫子八陣圖太一三宫用兵成圖渾天¶
宣夜圖日月交㑹圖章賢十二時雲雨氣圖十二屬神¶
圖神農本草例圖周禮圖周室王成明堂宗廟圖江圖¶
吳孫牝牡八變陣圖黃石公五星圖占日雲氣圖二十¶
八宿分野圖風角五音圖三禮圖忠孝圖爾雅圖漢明¶
帝畫宫圖益州學堂圖魯廟孔子弟子圖傳國璽圖洛¶
陽圖區宇圖職貢圖中天竺國圖祥瑞圖符瑞圖白澤¶
圖古今藝術圖靈秀本草圖本草圖易狀圖靈命本圖¶
<pb:KR3k0048_WYG_016-35a>¶
辯靈命圖又如鄧椿畫繼所載銘心絶品如玉牒趙中¶
太保士俾家韓幹馬圖李伯時並馳小馬圖黃筌鶴圖¶
艾宣荷鴨葦鴈圖范寛山圖許道寜山水圖崔慤三鴈¶
圖玉牒趙伯兼節推家東丹王舞胡圖燕穆之山林倒¶
影圖郭熙濺瀑圖洛人王朝議國寳良器家李成窠石¶
小軸范寛橫山小軸范寛秋山六幅圖伯時起本馬圖¶
文元公孫賈通判公傑家黃筌鼯捕鼠圖崔白鵰狐圖¶
徐崇嗣荷蓼鷺鷥圖易元吉猿鹿扇圖睂山寳學程純¶
<pb:KR3k0048_WYG_016-35b>¶
老唐家唐畫諸功臣像圖李營丘山水大軸二圖崔白¶
翎毛雙幅八圖孫太古湖灘水石圖汝州令狐中奉之¶
子陳古諷家徐熙梅花嘉雀圖鍾隱槎竹瑞雞圖江南¶
道士劉貞白梅雀圖范將軍胡佛圖徐熙爪圖黃筌偷¶
倉雀圖孫太古焦夫子圖河南邵澤民侍郎溥家徽宗¶
花鳥百扇圖董奴子叢花圖戴嵩牛圖徐熙荷花鵞圖¶
李成偃松圖邵太史博公濟家徐熙牡丹戲魚圖閻立¶
本鏁諫圖李後主蠏圖李伯時嫁小喬圖李後主曉竹¶
<pb:KR3k0048_WYG_016-36a>¶
圖孫位松竹壁孫太古維摩壁盧楞迦羅漢十六壁成¶
都雙流張珪庭堅家曹道元模曹弗興醉佛林圖徐熙¶
牡丹獨幅圖郭恕先畫藁十圖崔白禽竹四圖河南王¶
朝議樂道沂家李成寒林四幅圖郭熙山水雙幅圖崔¶
慤蘆鴈六幅圖中山劉寳賢瓌提刑家徐熙娑羅花圖¶
黃筌花竹馴雉圖文正公孫李大觀家周昉虢國夫人¶
圖范寛武闗雪圖摩詰髙克明李成扇圖叔父符寳叔¶
誼家徽宗皇帝御賜竹石扇圖黃筌海棠金雞圖營丘¶
<pb:KR3k0048_WYG_016-36b>¶
山水圖郭熙山水雙幅圖河陽李邦獻士舉敷文家徽¶
宗皇帝御賜雜禽圖徐熙牡丹叢圖董源著色山水圖¶
中原王冠朝元台制幹家徽宗皇帝鷗荷圖王摩詰橫¶
披山水圖李成山水扇圖東丹王鞍馬圖遂寜王灼晦¶
叔撫幹家童仁益波旬幸佛湼槃圖崔白禽竹雙幅圖¶
范瓊佛壁張南本觀音壁黃筌鶴壁孫太古列星壁遂¶
寜客鎮張衍知縣家呉道子三教圖厲歸真百牛圖孫¶
太古十一曜圖河陽陳古與權安撫家黃筌牡丹馴狸¶
<pb:KR3k0048_WYG_016-37a>¶
圖黃筌雪梅凍雀圖紀真山水圖馬賁百鴈百猿圖徐¶
髙盤魚圖綿州李㢘夫徳隅知郡家徽宗皇帝著色橫¶
山圖郭熙橫山圖開封尹盛章季文家徽宗皇帝風竹¶
鴝鵒喜鵲圖顧愷之三教圖戴嵩牛圖崔白雙幅禽竹¶
圖范寛四時山水圖宣獻公孫宋艾去病家趙昌叢萱¶
月季圖太常少卿何麟子應家呉道子白布觀音圖韓¶
滉白牛圖張南本勘書圖黃居宷雀竹圖唐希雅風竹¶
驚禽圖巨然四時橫山圖徐熙梨桃折枝圖崔白鴛鴦¶
<pb:KR3k0048_WYG_016-37b>¶
蒲荷圖李成四幅林石圖張戡八幅蕃馬圖中原魏昻¶
師房知縣家趙邈卓伏石眠虎圖徐熙梅菊萱荷雜禽¶
圖包鼎雙虎圖成都王稑茂先大夫家黃筌秋山圖勾¶
龍爽野老移居圖文湖州雜畫鳥獸草木橫披圖王維¶
雪山圖杜措佛圖董奴子雞冠花圖李伯時髙僧圖又¶
嘶蹍二馬圖又明皇八馬圖又水晶宫明月舘圖又退¶
之見大顛圖江貫道飛泉怪石圖又江居圖成都郭勉¶
中敦一承議家勾龍爽宋鈞去獸圖漢州何耕道夫類¶
<pb:KR3k0048_WYG_016-38a>¶
元家盧楞迦小本十六羅漢圖范榮公孫淑忠甫家黃¶
筌竹雀圖趙昌折枝桃圖王維雲竹圖馬賁鴈圖雙流¶
趙延修仲知縣家黃筌竹雀圖又蘆鴨圖孫太古列宿¶
象圖雙流王焞子中縣尉家黃筌竹鶴壁雙流宇文子¶
震子友主簿家黄筌花竹禽兎圖達守時道宏廣叔家¶
艾宣棘鶉圖徐髙魚圖王友折李草蟲圖成都吕給事¶
陶元鈞家東坡竹石枯槎圖湖州六幅槎竹圖易元吉¶
紙本猿獬圖燕穆之龍圖曾孫興祖知縣家龍圖公忍¶
<pb:KR3k0048_WYG_016-38b>¶
事敵災星圖又寒林橫幅圖又山水橫幅圖又鷺鷥圖¶
又散馬橫披圖又墨竹圖蜀僧智永房呉道子慈氏菩¶
薩圖范瓊正坐佛圖惠崇卧雪圖廣安黎希聲博士孫¶
邦基家黃筌竹鶴竹雀圖范寛四時山水圖廣安姚賔¶
觀國通判家許道寜四時山水圖范寛四時山水圖易¶
元吉猴犬圖¶
張彥逺所記古圖畫自貞觀畫史外則蔡邕小列女圖¶
曹髦有於陵子黔婁夫妻圖晉明帝豳詩七月圖雜異¶
<pb:KR3k0048_WYG_016-39a>¶
鳥圖雜禽獸圖東王公西王母圖洛中貴戚圖禹會塗¶
山圖殷湯伐桀圖荀朂有大列女圖小列女圖張墨有¶
搗練圖衛恊有伍子胥圖醉客圖神仙畫張儀像鹿圖¶
上林苑圖小列女圖楞嚴七佛圖王廙有犀兕圖王羲¶
之有雜獸圖臨鏡自寫真圖康昕有五獸圖顧愷之有¶
桓温像蘇門先生像中朝名士圖阿谷處女扇畫招隠¶
鵞鵠圖筍圖王安期像阮修像阮咸像十一頭獅子桂¶
陽王美人圖蕩舟圖七賢圖陳思王詩圖史道碩有古¶
<pb:KR3k0048_WYG_016-39b>¶
賢圖鵞圖牛圖七賢圖蜀都賦圖三馬圖酒徳頌圖琴¶
賦圖嵇中散圖田家十月圖謝稚有康侯像列女形儀¶
圖列女貞節圖列女賢明圖列女仁智圖遊仙翡翠篇¶
圖列女辯通圖三馬伯樂圖鸂𪆟圖孝子圖三牛圖秋¶
興圖列女圖大列女圖晉宣王及魏名臣像夏侯瞻有¶
郢匠圖髙士圖戴逵有阿谷處女圖孫綽髙士像濠梁¶
圖孔子弟子圖三牛圖三馬伯樂圖戴勃有曹長孺像¶
三馬圖風雲水月圖陸探微有宋孝武像竹林像嚴龍¶
<pb:KR3k0048_WYG_016-40a>¶
像巴陵王像江陵王像王悦像王粹像王嗣像阮佃夫¶
像栁元景像王道隆像王翼之像沈慶之像范惠景母¶
子像阿難維摩圖鸂𪆟圖王營像朱异像十一人圖五¶
白馬圖孔子像十弟子像宋元微像鍾期圖榮啟期孔¶
顔圖竟陵王像殷洪像任侯伯像鬭鴨圖蕭史圖叙夢¶
賦服乘圖又有什僧䖍徐爰李獻王覬孫夐劉頌錢靈¶
度周師之謝超宗宋桂陽王寵姬像陸綏有朝臣像王¶
晏蕭寅像顧寳光有泰始名臣圖瑾公像鸂𪆟圖張興¶
<pb:KR3k0048_WYG_016-40b>¶
像王翼之像泰始勲臣像褚淵衣架圖宗炳有嵇中散¶
像孔子弟子像獅子擊象圖袁蒨有豫章王張暢等像¶
王抗棊圖正聲伎圖御臨軒圖朝臣十二人圖吳楚夜¶
踏歌圖劉斌有黍離詩圖顧景秀有宋文帝像謝琨兄¶
弟四人像晉中興帝相像王獻之竹圖劉牢之卜見圖¶
鸂𪆟圖鸚鵡畫扇濮道興有列女辨通圖王奴有嘯賦¶
圖張季和有游清池圖謝約有火山圖聲伎樂器圖劉¶
瑱有搗衣圖毛惠逺有中朝名士圖赭白馬圖葉公好¶
<pb:KR3k0048_WYG_016-41a>¶
龍圖毛惠秀有二疏圖梁忠莊太子有龍馬出渥洼圖¶
張僧繇有梁武帝像定光佛像田舍舞圖展子䖍有北¶
齊後主幸晉陽圖朱買臣覆水圖尉遲跋質那有六番¶
圖外國寳樹圖婆羅門圖閻立徳有文成公主降番圖¶
玉華宫圖鬭鷄圖閻立本十八學士圖范長夀有風俗¶
圖醉道士圖檀智敏有遊春戲藝圖曹元廓有後周北¶
齊梁陳隋武徳貞觀永徽等朝臣圖髙祖太宗諸子圖¶
秦府學士圖凌烟圖楊昇有望賢宫圖張萱有妓女圖¶
<pb:KR3k0048_WYG_016-41b>¶
乳母將嬰兒圖按羯鼓圖鞦韆圖虢國夫人出遊圖談¶
皎有武惠妃舞圖佳麗寒食圖妓樂圖韓幹有龍朔功¶
臣圖安祿山圖𤣥宗試馬圖寜王調馬打毬圖𤣥宗馬¶
射圖上黨十九琮圖周古言有宫禁寒食圖秋思圖韋¶
鷗有天竺胡僧圖渡水僧圖小馬放牧圖周昉蜂蝶圖¶
按箏圖楊真人陸真人圖五星圖彥逺所載如此如吳¶
道子李思訓之流頗無紀識或以其名盛傳易故不為¶
著耳予所為具載者欲世人知古人盛美可以想見其¶
<pb:KR3k0048_WYG_016-42a>¶
風格也¶
圖畫神異若漢劉褒北風圖見者皆寒雲漢圖見者皆¶
熱唐寜王畫六馬滚塵圖後竟失去唐有龍水圖將練¶
為服釜中二龍飛去周益公畫岳州圖譙樓時時換牌¶
趙顏得畫女障能下障與顔為妻生子韋叔文畫馬未¶
色岳神索之改名而第趙澮畫兒啼圖僧夜聞兒哭詰¶
澮以筆作乳㸃入兒口遂止馮紹正畫龍未終見白氣¶
就簷廡出入池下雷雨大作㢘廣畫二鬼兵圖一夕風¶
<pb:KR3k0048_WYG_016-42b>¶
雨鬼兵交戰張僧繇畫龍㸃睛便破壁飛去又畫佛夜¶
間發光信用畫羅漢能飛動王元俊畫扇壁上客至遂¶
攜去領江興國寺苦鴿宿糞汚佛張僧繇于兩壁畫鷹¶
鷂鴿再勿入雲光寺有七鴿圖于西壁未完其一云為¶
飛去長興成山寺壁畫猿鶴長能飛走又畫寺壁龍與¶
溪中龍鬭顧寳光畫獅絶瘧獅口有血淋漓何尊師畫¶
猫則鼠潜避石恪畫飛鼠張之則鼠不入害物楊子華¶
畫馬夜有啼齧嘶聲韓幹畫馬神人來索吳道子惡僧¶
<pb:KR3k0048_WYG_016-43a>¶
畫驢壁間一夜僧房家具踏破無留畫五龍圖天欲大¶
雨即生烟霧李思訓畫大同殿壁夜聞水聲¶
桓𤣥悉裒二王顧愷之書畫之精者以自隨其它下建¶
康後所得珠玉古器名蹟悉沉之江此一厄也梁武帝¶
時二王以下書蹟至萬五千紙後元帝江陵陷以寳劍¶
折柱取圖籍十四萬卷悉焚之書畫古器玩稱是于謹¶
僅於煨燼之餘得三千巻而已此二厄也唐文皇自蘭¶
亭從殉外右軍以下古法書名畫不啻數千右軍亦一¶
<pb:KR3k0048_WYG_016-43b>¶
千五百紙為宗楚客安樂太平公主分散殆盡名蹟最¶
妙者復遭岐王之火此三厄也開元天寳所收垂復貞¶
觀之舊而安史之亂又失之此四厄也南唐元宗後主¶
收藏圖籍萬卷尤多鍾王妙蹟金陵陷同黄保儀悉火¶
之此五厄也書畫古器物無過於宋徽宗以全盛之力¶
收之見於宣和書譜畫譜博古圖者可謂敻絶矣而靖¶
康之難流落兵燹殆盡此六厄也¶
　説畧卷十六¶
